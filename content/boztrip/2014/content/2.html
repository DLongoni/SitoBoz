<h2 class="text-xs-center">Chi Ben Comincia</h2>
<small><em><p class="text-xs-center">Sabato 2 Agosto</p></em></small>
<hr />
<div class="text-justify">
  E’ una soleggiata mattina di Agosto, la prima vissuta quest’anno dal Trio milanese, che decide di scaldare gli animi con un po’ di trekking per le colline Lucchesi. Accompagnati da un cane che sente l’inevitabile necessità di segnare il territorio ogni venti metri mettiamo a dura prova la nostra resistenza con una mezz’oretta scarsa di passeggiata a passo di ottantenne. Sulla via troviamo anche una premonizione (vedi foto): sarà davvero un ottimo auspicio? Lo scopriremo nelle prossime puntate.
</div>
<div class="text-xs-center pt-1 pb-1">
  <img class="boztrip" src="./content/boztrip/2014/img/2-1.jpg">
</div>
<div class="text-justify">
  Prima esperienza di busking per il Boz Trio; postazione Piazza San Michele, Lucca. Ci ricongiungiamo con il quarto terzo, sempre in forma smagliante, e alla sua dolce metà che ci darà man forte con la produzione di materiale audio-video.
  Dopo un pasto frugale e una sigaretta, occupiamo lo spazio adibito alle attività di arte di starada in piazza San Michele,
  dopodichè pausa sigaretta.Ricerchiamo disperatamente una cartoleria aperta senza alcun successo. Impietosito dalla nostra situazione, un vecchio edicolante, peraltro sordo,
  risponde alla nostra esigenza di appendere cartelli vendendoci un uniposca nero a 2,50 € e regalandoci i fogli (sporchi).Quando iniziamo a suonare si crea subito un accrocchio di persone intorno a noi. Elenchiamo i principali tipi umani presentatisi:
  <ul>
    <li>Il turista francese (che sgancia la pencunia)</li>
    <li>Il turista americano (che riconosce la musica klezmer)</li>
    <li>Il turista italiano (che non sgancia un c…)</li>
    <li>La carrozza trainata da cavallo che a momenti ci porta via il “cappello”, i dischi e pure qualcuno di noi.</li>
    <li>I bambini (nostra principale fonte di reddito; peraltro sono gli unici che si mettono a ballare sempre)</li>
  </ul>
  Riprendiamo la BozMobile dopo 1 ora e mezza di attività ad alto livello, direzione Vico Pancellorum. Una frana ci costringe a deviare il perso passando per il famigerato Ponte del Demonio. Proviamo a fare qualche foto, ma i soggetti (o la fotografa) non sono all’altezza dello scenario.
</div>
<div class="text-xs-center pt-1 pb-1">
  <img class="boztrip" src="./content/boztrip/2014/img/2-2.jpg">
</div>
<div class="text-justify">
  Vico Pancellorum (per gli amici Porcellorum) è un paesino a 550 metri sul livello del mare, e mette a dura prova i cavalli della Boz Mobile. Ci riempiamo la panza con le delizie locali e ci apprestiamo ad infiammare gli animi di Vico. Coordinati a perfezione con una scuola di danza locale scopriamo di esser bravissimi anche a suonare i reel irlandesi, anche se Klezmer e Balcanica rimangono i nostri cavalli di battaglia. All’alba dell’una di notte proviamo a rotolare verso il campo base, e scopriamo a nostre spese che nel Lucchese c’è un bisogno urgente di un corso su “Come posizionare i catelli stradali A, B, e C”, perchè impieghiamo due ore a coprire la distanza prevista per 45 minuti. Raggiungiamo il letto in stato comatoso e ci ripromettiamo di aggiornare i vostri lettori l’indomani appena svegli, cosa che concludiamo di fare ora. La giornata uggiosa non fermerà i nostri eroi che tosti vanno a fare colazione.
</div>
