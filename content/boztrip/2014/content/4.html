<h2 class="text-xs-center"> Il Primo Rimbalzo </h2>
<small><em><p class="text-xs-center">Lunedì 4 Agosto</p></em></small>
<hr />
<div class="text-justify">
  La notte scorre felice con le Boz Panze ben colme e dopo il risveglio ci godiamo il panorama ed il sole, pensando alle mete che ci aspettano per la nostra attività di Hardcore Buskers.
</div>
<div class="text-xs-center pt-1 pb-1">
  <img class="boztrip" src="./content/boztrip/2014/img/4-1.jpg">
</div>
<div class="text-justify">
  L’idea Pienza ci solletica, se non fosse per il breve iter burocratico da svolgere. Il nostro promoter ha sostenuto un seminario intensivo di due settimane in loco ed ha appreso i passaggi chiave:
  - Passa dalla polizia municipale, ed ottieni un modulo mistico di cui non si sa il nome nè la funzione.
  - Recati col suddetto modulo in posta e paga euro 3,60 per il manto stradale che consumeremo con la bava che cade dal clarinetto.
  - Trova l’ufficio protocolli e protocòllati.
  Queste semplici norme in lingua corrente si traducono in “fuori dalle balle”. Ed ecco quindi il primo rimbalzo del Boz Trip, che però si rimodella al volo passando per Monteriggioni, splendida e soleggiata alla facciazza di Pienza. La reazione di autoctoni e turisti è come sempre positiva, e la Boz Cassa pian piano ingrassa piacevolmente.
</div>
<div class="text-xs-center pt-1 pb-1">
  <img class="boztrip" src="./content/boztrip/2014/img/4-2.jpg">
</div>
<div class="text-justify">
  Dopo un’oretta e mezza di Klezmer si riparte alla volta di Ripostena, dove l’accoglienza di Martina e Teresa (e tutta la ciurma) ci lascia subito intuire che sarà una gran bella serata. Ci saziamo con dell’ottima ribollita e cominciamo con dei brani da sottofondo che pian piano lasciano spazio ai nostri classici Freilach da competizione. Martina è l’instancabile anima della festa e coinvolge in men che non si dica l’internazionale platea in balli forsennati. Tra un brindisi e l’altro ci godiamo la magnifica serata, e torniamo nella nostra magione accompagnati da un vero porcospino in carne ed ossa, sotto stelle cadenti a non finire. Adesso è il momento di fare un tuffo in piscina e marciare verso la prossima rocca.
</div>
