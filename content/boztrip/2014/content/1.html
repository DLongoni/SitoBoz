<h2 class="text-xs-center">Partenza Intelligente</h2>
<small><em><p class="text-xs-center">Venerdì 1 Agosto</p></em></small>
<hr />
<div class="text-justify">
Contro ogni pronostico il Boz Trio ha già ottenuto una serie di successi incredibili in queste prime ore di Boz Trip. In particolare:
<ul>
  <li>Ci siamo impossessati della BozMobile, ovvero un meraviglioso, candido Fiat Scudo.</li>
  <li>Lo abbiamo imbottito con: una batteria per camper, un phon, un carrello, delle bretelle, un contrabbasso, svariati cavi, strumenti cavi, un’enorme quantità di dischi ed un Boz Trio.</li>
  <li>Abbiamo deciso dei segreti nomi in codice stile Apache con cui ci chiameremo goliardicamente per il resto del viaggio (curiosi, eh?).</li>
  <li>Sfidando le peggiori macumbe abbiamo solcato la steppa padana giungendo fino alla meravigliosa San Lorenzo a Moriano, tutto grazie alla super partenza intelligente: Venerdì 1 Agosto, ore 18:30, tangenziale Est.</li>
  <li>Siamo attualmente sazi grazie a delle piadine di Rimini Km0, a dei fiori di zucca ripieni di ricotta, il tutto a lume di lucciola.</li>
</ul>
Notate inoltre che, visto lo scetticismo ingiustificato di quelli che: “Ma ci sono solo le date!”, il Blog del Boz Trip funziona per davvero, papà.
Seppur coperto dal buio, il luogo in cui siamo arrivati lascia intuire un che di meraviglioso; lasciamo che le prime impressioni si trasformino in sogno in attesa di poter osservare la realtà alla luce del sole.. sempre che questo fastidiosissimo calabrone esca dalla nostra stanza… Buonanotte!
</div>
<div class="text-xs-center pt-1 pb-1">
<img src="./content/boztrip/2014/img/1.jpg" style="max-height:30em;max-width:100%;">
</div>
