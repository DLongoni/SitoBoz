<h2 class="text-xs-center">Il Risveglio degli Antichi</h2>
<small><em><p class="text-xs-center">Domenica 3 Agosto</p></em></small>
<hr />
<div class="text-justify">
  La domenica del Boz Trip si apre con marmellata pere e cannella su pane integrale; mentre il trio delle meraviglie pianifica la nuova tappa, inizia a piovere a dirotto. Oggi si va da Lucca a Pienza e Luca suggerisce di passare per Certaldo e vedere quante pietre ci tirano addosso. Dopo una bella asciugatura in stile “vecchi tempi” siam pronti a partire.
</div>
<div class="text-xs-center pt-1 pb-1">
  <img class="boztrip" src="./content/boztrip/2014/img/3-1.jpg">
</div>
<div class="text-justify">
  Certaldo è magnifica e popolata al punto giusto. Chiediamo all’ufficio informazioni se è lecito suonare per strada e non otteniamo alcuna risposta convincente. Pare però che nella città alta non ci siano vigili, il che potrebbe aiutare. Guardandoci intorno notiamo che i più coriacei anziani presidiano gli angoli delle strade su delle sedie da giardino, e non sembrano particolarmente amichevoli. In tutto ciò Albe sta morendo di fame; ci fermiamo a “La Dolce Vita” per una bruschetta e otteniamo, a sorpresa, il permesso di suonare nello spazio all’aperto di fronte al locale. Lo scorcio è pittoresco e in men che non si dica stormi di turisti si accumulano attorno al vostro Trio preferito. La vera conferma dell’efficacia del nostro Klezmer arriva però quando sono gli alfieri stessi di Certaldo (gli anziani di cui sopra) ad allestire una platea proprio di fronte a noi.
</div>
<div class="text-xs-center pt-1 pb-1">
  <img class="boztrip" src="./content/boztrip/2014/img/3-2.jpg">
</div>
<div class="text-justify">
  Ci piacerebbe fermarci ancora un po’, ma l’appuntamento agrituristico serale chiama, e a bordo della Boz Mobile ci avviamo verso Podere Spedalone. Dopo un non semplice viaggio, veniamo ammaliati dal panorama mozzafiato e da un tramonto ipnotico. Alessandro ci accoglie a braccia aperte e dopo esserci rinfrescati iniziamo a suonare per gli avventori del Podere. La sera è fresca, il cibo eccellente, le stelle ci fanno da testimoni, e i cinghiali grufolano in lontananza. Anche la seconda giornata volge al termine: è stata anche superiore alle nostre aspettative!! Si riparte dunque verso Siena Nord e nuove mirabolanti avventure
</div>
<div class="text-xs-center pt-1 pb-1">
  <img class="boztrip" src="./content/boztrip/2014/img/3-3.jpg">
</div>
