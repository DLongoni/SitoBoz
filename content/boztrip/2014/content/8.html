<h2 class="text-xs-center">Piatto Piange</h2>
<small><em><p class="text-xs-center">Venerdì 8 Agosto</p></em></small>
<hr />
<div class="text-justify">
Ci piacerebbe ripetere il colpaccio di San Gimignano suonando ad Urbino, per cui ci svegliamo presto e dopo un’abbondante colazione salutiamo Maria Teresa e inziamo a macinare chilometri. Urbino è magnifica e le viuzze sono impervie, ma niente a confronto con la selva oscura della bruocrazia che ci troviamo ad affrontare. Il permesso è un mitico rotolo di pergamena che molti dicono giacere in un’arca sigillata nella grotta del Guardiano della città e per accedervi bisogna stare a digiuno per tre giorni e procurarsi una piuma dell’araba fenice. Noi purtroppo abbiamo fallito sul digiuno. Ci consoliamo con il panorama che si gode dalla rocca, anche se una nuovola grigia aleggia sul morale del quartrio. Con un colpo di reni ci decidiamo a riprendere la marcia verso Cattolica per via del regolamento sui mestieri di strada che è piuttosto chiaro (una rarità). Le menti diaboliche che scrivono questo blog sono così brillanti da pensare che in una cittadina sulla riviera possa esserci gente anche alle quattro di pomeriggio. Ebbene si sbagliano. Il record negativo di incassi equivalente a euro 4 (quattro) in mezz’ora di performance suggerisce agli intelligentoni di emigrare. La cazzimma è forte. A Faenza la sorte è leggermente meno crudele, ma comunque avversa. Ci presentiamo dunque all’agriturismo Ca’ Balbi sotto forma di araldi della sfiga, ma la simpatia di Danilo ed il provvidenziale arrivo di Gaia and Friends ci rinvigorisce, e suoniamo come dei matti per un’altra bella serata.
</div>
<div class="text-xs-center pt-1 pb-1">
  <img class="boztrip" src="./content/boztrip/2014/img/8-1.jpg">
</div>
<div class="text-justify">
Con un’ardito espediente retorico / bloggistico enfatizziamo il magro bottino odierno riportando una sola foto, che mostra comunque il motivo per cui anche la giornata meno entusiasmante sia comunque una gran figata, nel corso del Boz Trip.
</div>
