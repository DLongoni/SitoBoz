<h2 class="text-xs-center">Dalla Nebbia al Nebbiolo</h2>
<small><em><p class="text-xs-center">Sabato 11 Luglio</p></em></small>
<hr />
<div class="text-justify mb-1">
  <em>Non si preoccupino i numerosi amici che ansiosi ci anno scritto per aver nuove sulla nostra incolumità. Non temano gli avidi lettori che attendono insonni gli aggiornamenti del blog del Boz Trip. L’aspettativa creata dal ritardo di questi post è più che giustificata e soddisferà tutti i palati a cui faremo assaggiare la storia di come siamo arrivati fin qui nonostante la carenza di corrente elettrica ed acqua corrente.</em>
</div>
<div class="text-justify">
  Molti ci fanno notare la discutibile compatibilità tra nome e numerostià bel Boz Trio. Non si troveranno insoddisfatti questi instancabili criticoni per questo incipit. Quando suoniamo in cinque siamo un Trio. In quattro siamo un Trio. Va da sè che in tre siamo un Trio. In due, invece, siamo Bio. Bio come i monti che hanno allietato il risveglio della delegazione che si è recata in Val Trompia per recuperare la nuova Boz Mobile. Il candido mezzo su cui ci siamo mossi l’anno scorso, infatti, non era che una passeggera e costosa infatuazione.</div>
<div class="text-xs-center pt-1 pb-1">
  <img class="boztrip" src="./content/boztrip/2015/img/11-1.jpg">
</div>
<div class="text-justify">Quest’anno si punta sulla sostanza, ed Ezio ci mette gentilmente a disposizione quella che industrialmente è l’upgrate della Boz Mobile 2014, ma nell’animo è un mezzo ruspante e vissuto che sposa la natura profona dell’atteso Boz Trip 2015: The German Gigs. Gigs significa concerti, mentre per dire concerto si dice gig. Ma sulla via del primo live dobbiamo raccattare gli altri tre quinti del Trio. Dopo coste fritte e ragù casereccio della Rosi ci mettiamo in moto in gentil compagnia, e dopo aver lasciato a casa la Ceci il suo posto viene occupato da un ben più irsuto Rouben, seguito da Luca e Albe. l Trio è dunque completo in quel di Milano, che nel goliardico titolo di questo racconto occupa il posto della nebbia. La prima gig è a Carema, in una vigna terrazzata mozzafiato raggiungibile solo a piedi o in ape car. C’è chi opta per i piedi, c’è chi preferisce l’ape car.</div>
<div class="text-xs-center pt-1 pb-1">
  <img class="boztrip" src="./content/boztrip/2015/img/11-2.jpg">
</div>
<div class="text-justify">Dalla distanza i gazebo e le tende che punteggiano la vigna tolgono il fiato, e una volta giunti a destinazione è la vista della valle ad emozionare. Nello specifico si tratta di uve Nebbiolo, come da titolo. Entriamo in sintonia con il locus tramite un bianchino propiziatorio e inziamo con un set da accompagnamento per aperitivo. Ceniamo con calma attingendo dai magnifici cestini da pic nic offerti da Chiara e Marco che nascondono ogni prelibatezza, sapendo che il set principale deve ancora scuotere gli animi e gli acini. Quando il sole scende e gli umori salgono le gambe non riescono a star ferme.</div>
<div class="text-xs-center pt-1 pb-1">
  <img class="boztrip" src="./content/boztrip/2015/img/11-3.jpg">
</div>
I terrazzamenti tremano sotto i piedi dell’assemblea in festa e c’è chi dice che la vendemmia non possa che beneficiarne. Tra danze e applausi smettiamo di suonare e il mixer diventa una console pronta a sfornare hit dell’estate così come perle del trash. Mentre la serata deriva in armonia con la colonna sonora i nostri eroi vanno in cerca del loro terrazzamento con risultati altalenanti che vengono infine premiati consegnando il Boz Trio ad un sonno profondo pieno di aspettative per la dubbiamente ospitale Svizzera.
</div>
